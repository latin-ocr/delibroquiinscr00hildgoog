Cum de omnium fere veterum historicorum fontibus

et auctoritate etiam atque etiam anquiratur et disseratur,
liber, qui inscribitur de viris illustribus, ad hoc tempus
' mirum quantum neglegitur. nam nuper demum prima
de ipso hoc libro instituta est quaestio, quicunque autem .
antea dc eo disputaverunt, rem tetigerunt potius
quam tractaverunt. atqui constat inter omnes, qui vel
occasione data librum inspexerunt, eius argumento conÎ‡
dicionique hanc neglegentiam minime respondere. neque
enim errorum abundantia aut rerum inopia laborat,
neque ex auctoribus pendet, quorum libri nobis suppe-
tunt, immo aptissima brevitate permagnam rerum copiam
perstringit, quac apud alios auctores vel frustra quaerun-
tur vel aliter referuntur.

Quare equidem pro tenui mea parte hanc paene
integram quaestionem suscepi, ad quam absolvendam vel
tironem paululum conferre posse confido. atque primum
virorum doctorum de fontibus libri nostri coniecturas
perlustrabo, deinde meam sententiam argumentis firmabo,

denique quid de auctoris nostri fide historica iudicem,
explicabo.

 

